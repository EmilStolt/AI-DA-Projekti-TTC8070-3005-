## Business Understanding

Projektin liiketoimintatavoitteena on optimoida tuotteiden hinnoittelu tarjoamalla tarkkoja ennusteita käytettyjen autojen hinnoista. Tämä parantaa hinnan ja katteen optimaalista tasapainoa, mikä puolestaan vaikuttaa myönteisesti yrityksen kannattavuuteen. 
Projektissa pyrimme myös tunnistamaan trendejä ja suosittuja ominaisuuksia tiettyjen automallien keskuudessa. 
Tämä tieto auttaa autokauppaa tarjoamaan helpommin myytäviä autoja ja parantamaan myyntiä. Datasta saatavien tietojen avulla yritys voi ottaa käyttöön strategioita, jotka edistävät autokaupan menestystä.

Olemme päätyneet selvittämään datasta vastauksia seuraaviin:
* Miten myyntialue vaikuttaa käytettyjen autojen hintoihin? 
* Miten aiempi taksikäyttö vaikuttaa hintaan? 
* Mitkä ovat optimaaliset hinnat eri alueilla ja eri autoille? 
* Millaiset autot käyvät huonoiten kaupaksi?

Projektin päätavoitteisiin kuuluu projektin aikana kehitetyt koneoppismallit, joidenka on tarkoituksena antaa luotettavia ennusteita käytettyjen autojen hinnoista. Koneoppimismallit sisältävät erilaisia muuttujia kuten, 
ajoneuvon ikä, tyyppi, varustelu, myyntialue ja taksikäyttöhistoria.
Projektin avulla pyritään myöskin selvittämään suosituksia optimaalisista hinnoista eri autoille ja myyntialueille. Tämä auttaa parantamaan tuotteiden hinnoittelua ja kilpailukykyä.
Koneoppismallien tuloksia mitataan vertaamalla ennustettuja tuloksia todellisiin tuloksiin. Hintojen tuloksia voidaan verrata esimerkiksi käyttämällä (Mean Squared Error, MSE) mittaria.

Pääasiakkana projektissa on autokauppaketju, mutta tulokset hyödyttävät muitakin sidosryhmiä ja osapuolia. Pääasiakkaan yrityksen sisällä projektin tulokset hyödyttävät esimerkiksi markkinointi ja myyntiosastoa.
Muihin sidosryhmiin kuuluu esimerkiksi asiakkaat, jotka saavat tarkemmin hinnoiteltuja autoja markkinoiden mukaisesti. Tarkempi hinnoittelu antaa yritykselle kilpailullisemman aseman markkinoilla, joka houkuttelee enmmän asiakkaita. 

Projektissa käytämme ohjelmointikielenä pythonia ja python kirjastoja, kuten numpy, pandas ja datanvisualisointiin Matplotlib-, sekä Seaborn-kirjastoja . Koneoppimiseen käytämme Scikit-learn -kirjastoa. Kehitystyökaluina käytämme Gitlabiä ja Jupyter-notebookia.
Tarvittava henkilöosaaminen tulee ryhmäläisten omasta osaamisesta data-analytiikkaan, mallintamiseen ja sujuvaan ryhmätyöhön.
Työnjako on reilu ja kaikille sopiva oman osaamisen mukaisesti.